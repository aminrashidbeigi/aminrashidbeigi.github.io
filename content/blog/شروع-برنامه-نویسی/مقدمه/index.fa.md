---
title: "شروع برنامه‌نویسی: مقدمه"
date: 2023-02-16T10:58:11+03:30
draft: false
tags: 
 - برنامه نویسی
categories:
 - برنامه نویسی
series:
 - شروع برنامه نویسی
cover:
  image: "programmer-desk.jpg"
  alt: "a programmer desk with some monitors"
  caption: "تصویر از Max Duzij در Unsplash"
  relative: true
---
هر از چندگاهی پیش میاد وسط صحبت با یک دوستی، موقعی که متوجه میشه کار من به کامپیوتر و برنامه‌نویسی مربوطه، ازم سوالایی مثل سوالای زیر پرسیده می‌شه:
* برنامه‌نویسی شغل خیلی سختیه نه؟
* چطوری می‌تونم برنامه‌نویسی یاد بگیرم؟
* الان ۳۰ سالم شده. با توجه به سنم دیر نیست شروع کنم؟
* درآمد برنامه‌نویسی خوبه؟
* از کجا می‌تونم یاد بگیرم؟
* بعد از ۶ ماه می‌تونم باهاش درآمد داشته باشم؟

مطالب خیلی خوبی در مورد همین سوالا توی اینترنت به زبان انگلیسی وجود داره. ولی وقتی همین سوال‌ها رو به فارسی جستجو کردم دیدم که مطالبی که وجود داره خیلی گنگ و مبهمه یا این که مستقیم وارد معرفی زبان‌های برنامه‌نویسی شدن بدون این که این رو در نظر بگیرن که فردی که این سوال رو جستجو کرده، احتمالا دانش دقیقی در مورد برنامه‌نویسی نداره. حداقل چند صفحه اول گوگل اینطوری بود.

من می‌خوام که توی یک مجموعه پست، مسیر شروع برنامه‌نویسی تا رسیدن به اولین شغل رو یکم ترسیم کنم. اول از همه تعریف کنیم که دقیقا به چی برنامه‌نویسی می‌گیم و باهاش می‌شه چه کارهایی کرد، چطوری می‌شه یادگیری برنامه‌نویسی رو شروع کرد و این که چطوری می‌شه باهاش وارد بازار کار شد.

این مجموعه پست احتمالا به درد دسته‌های زیر می‌خوره:
* خیلی در مورد برنامه‌نویسی مطلع نیستم ولی کنجکاوم بدونم چیه و چیکارها میشه باهاش کرد.
* به برنامه‌نویسی علاقه‌مندم ولی نمی‌دونم که ارزش داره روش وقت بذارم یا نه.
* به برنامه‌نویسی علاقه‌مندم ولی نمی‌دونم چطوری و از کجا شروع کنم.
* پایه‌های برنامه‌نویسی رو بلدم ولی نمی‌دونم چطوری می‌تونم وارد بازار کار بشم.

### لیست پست‌ها
* [برنامه‌نویسی چیه و چه کاربردهایی داره؟](/fa/blog/شروع-برنامه-نویسی/تعریف-و-کاربردها/)
