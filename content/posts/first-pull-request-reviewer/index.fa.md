---
title: من اولین کسی هستم که پول ریکوستم رو ریویو می‌کنم
date: 2025-03-15T18:23:18+02:00
draft: false
tags:
- کد ریویو
- پول ریکوست
- مرج ریکوست
cover:
  image: /first-pull-request-reviewer/pull_request_reviewer.webp
  caption: تصویر تولید شده توسط [DALL·E 3](https://openai.com/index/dall-e-3/)
  alt: یک فرد در حال کد نوشتن.
category:
- مهندسی نرم‌افزار
slug: first-pull-request-reviewer
---
من حدود ۱۰ سال پیش کارم رو به عنوان کارآموز بکند (Laravel) در شرکتی شروع کردم. محصول اصلی اون موقع تیم یک نرم‌افزار هتل‌داری چندزبانه بود. بعد از مدتی دیدن tutorial و تمرین کردن، مدیر فنی تیم به نظرش رسید که آمادهٔ کد زدن بر روی پروژهٔ اصلی شرکت هستم و وارد تیم شدم.
وقتی اولین تسک رو انجام دادم، با استرس پول‌ریکوستی که ساخته بودم رو برای مدیرم فرستادم. قبل از این که بازش کنه ازم پرسید که خودت ریویو کردی؟ یکم تعجب کردم و گفتم نه. گفت پس برو اول خودت ریویو کن، کدت رو بر اساس کامنت‌هات درست کن و بعدش دوباره برای من بفرست. پیشنهاد هم کرد که این ریویوها رو قبل از کامیت کردن کد انجام بدم و همونجا [git diff](https://git-scm.com/docs/git-diff) رو هم بهم یاد داد.

این عادت ساده که از همون موقع همراهمه، خیلی وقت‌ها از کامیت شدن یک پسورد مهم، لاگ‌های اضافه و یا حتی ساختارهای غلط جلوگیری کرده. نتیجتاً کار ریویورهای پروژه هم آسون‌تر شده. جالبه هر موقع که به خاطر نبود زمان از این مرحله چشم‌پوشی کردم، تعداد رفت و برگشت‌های قبل از merge شدن و در نهایت زمان باز بودن پول ریکوست بیشتر شده. به مرور یاد گرفتم که اولین انجام ریویو توسط خودم اتفاقاً زمان خوبی رو برای کل تیم برمی‌گردونه، چون رفت و برگشتی هم اتفاق نمی‌افته.

به این دلایل من از اون موقع تا الان همیشه اولین کسی هستم که پول ریکوستم رو بررسی می‌کنم.
