
---
title: "شروع برنامه‌نویسی: کاتالیزگر"
date: 2023-03-07T10:58:12+03:30
draft: true
---

## کاتالیزگرهای یادگیری برنامه‌نویسی
تا اینجای کار روند کلی پیشرفت و یادگیری در دنیای برنامه‌نویسی رو ترسیم کردیم. همونطور که مشخصه با چند روز و چند ماه وقت گذاشتن نمی‌شه به نقطه خیلی خوبی رسید. اما یک سری نکات می‌تونه سرعت این یادگیری رو خیلی زیاد کنه که من اینجا توضیح می‌دم.

- **جستجوی انگلیسی**: یکی از بزرگترین مزیت‌های یادگیری زبان انگلیسی اینه که تقریباً برای هر چیزی منبع مناسب وجود داره. چه یادگیری یک موضوع جدید چه راه حل یک مشکل. اما اکثریت این منابع به زبان انگلیسین. این به این معناست اکه اگر شما به انگلیسی جستجو نکنید، اکثریت منابع موجود رو از دست دادین و چه بسا چیزی که دنبالش هستین رو اصلا پیدا نکنید. پیشنهادم اینه حتی اگر زبان انگلیسیتون خوب نیست هم به کمک ابزارهای مترجم چیزی که به فارسی می‌خواین بپرسین رو به انگلیسی تبدیل کنید و جستجو کنید. مطمئناً بعد از مدتی به جستجوی انگلیسی عادت خواهید کرد.
- **داشتن منتور**: با وجود منبع‌های خوبی خوبی که وجود داره، برنامه‌نویسی رو می‌شه خودخوان یاد گرفت. اما اگر فردی باشه که مسیر رو بهتون نشون بده و یا در مواقعی که سردرگم میشین نقش راهنما و یا مشاور رو داشته باشه، سرعت رشد بیشتری خواهید داشت و سریع‌تر به هدف مورد نظر خواهی رسید.
- **استفاده از [دیباگر](https://fa.wikipedia.org/wiki/%D8%A7%D8%B4%DA%A9%D8%A7%D9%84%E2%80%8C%D8%B2%D8%AF%D8%A7)**: موقعی که کد مشکل داره، یکی از راه‌های فهمیدن ریشه مشکل استفاده از دیباگره. معمولا وقتی تازه شروع به کد نوشتن می‌کنی، کلی اتفاقات و خروجی‌های غیرمنتظره می‌بینی. دیباگر به فهمیدن روند اجرای برنامه کمک می‌کنه و کمک می‌کنه که متوجه بشی کجا رو اشتباه نوشتی که برنامه اون طوری تصور کرده بودی کار نمی‌کنه. اما میشه دیباگر رو برای یاد گرفتن و درک دقیق تغییراتی که خط‌های کدی که نوشتی به وجود میاره استفاده کرد. به خصوص اگر تازه برنامه‌نویسی رو شروع کرده باشی می‌تونه به یادگیری هرچه بهتر سرعت ببخشه.
-  