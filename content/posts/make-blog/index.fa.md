---
title: "روش‌های ساختن وبلاگ فارسی در سال ۱۴۰۲"
date: 2023-03-28T23:35:48+03:30
draft: true
---

نوشتن وبلاگ یکی از قدیمی‌ترین روش‌های انتشار محتوا توی فضای اینترنت و به خصوص وب فارسیه. با وجود این‌که به مرور زمان و با پیدایش پلتفرم‌های شبکه‌های اجتماعی و دیگر ابزارهای انتشار محتوا، وبلاگ‌ها نقش کمرنگ‌تری در تشکیل این فضای پهناور دارن، ولی کماکان مخاطبان خودش رو داره و نویسندگانش هم اهداف خاص خودشون رو دارن. از اهداف تجاری و دیده شدن در موتورهای جستجوی گرفته تا روزمره‌نویسی.

خیلی سال قبل، برای ساختن یک وبلاگ خیلی راه‌‌های زیادی وجود نداشت. یا دانش برنامه‌نویسی داشتی و وبلاگ شخصی خودت رو می‌ساختی و یا بر روی پلتفرم‌هایی مثل پرشین‌بلاگ و یا بلاگفا وبلاگت رو می‌ساختی. ولی الان گزینه‌های بیشتری برای داشتن وبلاگ وجود داره. توی این پست سعی می‌کنم روش‌هایی که می‌شناسم رو معرفی کنم و مزایا معایب هر کدوم رو یکم توضیح بدم.

## پلتفرم‌های قدیمی میزبانی وبلاگ
همونطور که بالاتر هم گفتم، یکی از قدیمی‌ترین روش‌های ساختن وبلاگ، استفاده از سرویس‌های میزبانی وبلاگه که می‌تونی به صورت رایگان و خیلی ساده، یک وبلاگ بالا بیاری. در حال حاضر سرویس بلاگفا که جزو قدیمی‌هاست و سرویس blog.ir کار می‌کنن.

**مزایا**:
- ساختن وبلاگ با این سرویس‌ها خیلی ساده است و کمتر از چند دقیقه وبلاگت بالاست.
- رایگانه
- بسته به میزبان، امکانات متفاوتی دارن مثل آمار بازدید و …

**معایب**:
- معمولا روش درآمدی این سرویس‌های میزبانی، از تبلیغات بر روی وبلاگ‌هاست و بسته به سرویس ممکنه یک بنر تبلیغاتی همواره توی صفحات وبلاگتون نمایش داده بشه.
- دامنه وبلاگ شما جزوی از دامنه وبلاگ میزبان خواهد بود. مثلا yourblog.host.ir
- اگر یک روزی سرویس‌دهنده تصمیم بگیره که تعطیل کنه، وبلاگ شما هم از بین می‌ره (نمونه‌های از این قبیل داشتیم)


## پلتفرم‌های جدید میزبانی وبلاگ (شبکه‌های اجتماعی محتوا؟)
با ظهور وبسایت‌هایی مانند مدیوم، سبک جدیدی از نوشتن به وجود اومد. در این پلتفرم‌ها، نوشته‌ها دیگر به یک وبلاگ خاص اختصاص ندارن و تحت یک دامنه منتشر نمی‌شن بلکه به یک اکانت متصل هستن و همشون زیر چتر دامنه میزبان. این پلتفرم‌ها بیشتر بر روی **نوشتن** و بهتر کردن این تجربه تمرکز کردن. نتیجه‌اش این شده که فقط با ساختن یک اکانت شروع به نوشتن می‌کنی و درگیر بقیه موارد نیستی. امکانات خوبی هم میده.

**مزایا**:
- همه مزایای پلتفرم‌های قدیمی
- درگیر بالا بردن امتیاز دامنه در موتورهای جستجو نیستی و در کل نوشته ات سئوی خیلی بهتری داره برای شروع
- مطلبت رو بقیه خواننده‌های اون پلتفرم خواهند دید و مخاطبانت فقط محدود به وبلاگ خودت نیست

**معایب**:
- شاید اسمش رو اونجوری وبلاگ نشه گذاشت چون عملا مطالبت یکجا و زیر یک چتر تجمیع نمی‌شن. البته امکاناتی مثل انتشارات دارن که تجربه به وبلاگ رو کمی نزدیک‌تر میکنه.
- مثل حالت قبلی، اگر یک روزی سرویس‌دهنده تصمیم بگیره که تعطیل کنه، وبلاگ شما هم از بین می‌ره (هرچند نمونه‌ای از این جنس نمی‌ناسم)



## وبلاگ بر روی دامنه و سرور شخصی
هر آدرسی که توی مرورگر وارد می‌کنیم، توسط یک فرد یا شرکتی ثبت و خریداری شده. اطلاعات اون صفحاتی که باز میشه در یک یا چندین کامپیوتر (سرور) ذخیره شده و فراخوانی میشه. سرویس‌های میزبانی که بالاتر در موردشون نوشتم هم از این قاعده مستثنا نیستن.  

## تولیدکننده سایت ثابت (SSG)


 